# -*- mode: mandoku-view -*-
#+TITLE: 九經古義
#+DATE: 2018-03-30 14:14:47.522393
#+PROPERTY: ID KR1g0024
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷六
<pb:KR1g0024_WYG_006-1a>¶
欽定四庫全書¶
　九經古義卷六　　　　　　　長洲恵棟&KR0103;¶
毛詩古義¶
¶
小宛詩曰握粟出卜是何能穀古者卜筮先用精鑿之¶
　米以享神謂之糈中山經曰糈用稌淮南説山曰¶
　巫用糈藉郭璞髙誘皆云祀神之米楚辭云巫咸將¶
　夕降兮懐椒糈而要之王逸曰言巫咸將下願懐椒¶
　糈要之使筮者占茲吉凶之事是也故日者列𫝊云¶
　卜而有不審不見奪糈詩言貧者不得精鑿之米貞¶
<pb:KR1g0024_WYG_006-1b>¶
　于陽卜而但持卷握之粟求兆於猪肩羊&KR0553;雖得吉¶
　卜安能為善乎管子云守龜不兆握粟而筮者屢中¶
　言無與於吉凶也(糈王逸郭璞皆音所荘子云鼔筴播精司馬彪曰簡米曰精釋文云)¶
　(精一音所則當作數精非也此必糈字之誤王伯厚曰文選注作播糈故音所崔誤云鼓筴播精言賣卜)¶
　(說文曰財卜問曰䝪从貝疋聲讀若所然則日者傳奪糈當作奪䝪胥與疋同)墨子曰有二生於此　¶
　(善星一行為人筮者與處而不出者其精孰多公孟子曰行為人筮者其糈多精者精鑿米也漢書五行)¶
　(傳云卜請其漦而藏之乃吉於是布幣策告之師古曰說者以為策者糈米)¶
<pb:KR1g0024_WYG_006-2a>¶
巧言曰僣始既涵𫝊云涵容也鄭音咸云涵同也韓詩¶
　作減減少也棟案古咸字作減春秋𫝊云咸黜不端¶
　諸本咸或作減說文云涵水澤多也毛既訓涵為容¶
　當从省文作函函本與咸通周禮伊耆氏共其杖咸¶
　鄭注云咸讀為函司馬相如封禪文云上咸五下登¶
　三徐廣曰咸一作函漢書天文志間可椷劒蘇林曰¶
　椷音函容也毛音含訓為容鄭音咸訓為同義竝得¶
　通薛君以為減少之減失之¶
何人斯云爾之安行亦不遑舍熊氏經說云舍與車盱¶
<pb:KR1g0024_WYG_006-2b>¶
　恊音作舒便合讀作舒春秋哀六年齊人弑其君荼¶
　(音舒)公羊作舍字音舒自古有之棟案史記律書云舍¶
　者日月所舍舍者舒氣也是舍有舒義故有舒音¶
大田詩云俶載南畆箋云俶讀為熾載讀為菑栗之菑¶
　地理志云梁國菑縣故戴國春秋正義曰古者甾戴¶
　聲相近故鄭𤣥詩箋讀俶戴為熾甾棟案詩俶載字¶
　不作戴春秋戴國陸氏釋文作載石經作戴戴與載¶
<pb:KR1g0024_WYG_006-3a>¶
　字本通絲衣詩載弁俅俅箋云載猶戴也陳留戴國¶
　本亦作載故隋時置載州顔籀以為誤而駁葢未知¶
　字之相通也(釋名云戴載也載之於頭也)¶
去其螟螣說文曰螟蟲食穀葉者吏冥冥犯法即生螟¶
　蟘蟲食苗葉者(釋蟲食葉)蟘云吏乞貸則生蟘(吏乞貸者周書所謂奸吏)¶
　(濟貸也)詩曰去其螟蟘案螣古文作&KR3821;見朱育集字與¶
　毛詩合唐公房碑作孫叔敖碑作與說文略同¶
　吕覽五月紀曰百螣時起髙誘曰螣讀近殆兖州人¶
　謂蝗為螣其音與說文說亦同¶
<pb:KR1g0024_WYG_006-3b>¶
贍彼洛矣傳云天子玉琫而珧珌諸侯璗琫而璆珌大¶
　夫鐐琫而鏐珌士珕琫而珕珌正義云傳因琫珌歴¶
　道尊卑所用似有成文未知所出說文玉部云禮云¶
　佩刀天子玉琫而珧珌諸侯璗琫而璆珌士珕琫而¶
　珧珌又云琫佩刀上節珌佩刀下飾天子以玉諸侯¶
　以金說文所稱禮者盖逸禮也棟聞之爾疋者六經¶
　之訓詁也其釋器一則云黄金謂之璗其美者謂之¶
<pb:KR1g0024_WYG_006-4a>¶
　鏐白金謂之銀其美者謂之鐐又云以蜃者謂之珧¶
　豈非以禮有成文而為是說與毛公詩𫝊多識故實¶
　可以補𫝊記之缺學者省之¶
桑扈云兕觥其觩說文引云兕觵其觓从角丩聲云角貌¶
　良耜云有捄其角箋云捄角貌穀梁𫝊云展觓角而¶
　知傷范甯云觓球球然角貌則觩與俅皆當作觓周¶
　伯𤦺六書正譌云觓从角丩聲俗作觩非¶
樂酒今夕君子維宴王逸楚詞章句引云樂酒今昔云¶
　昔夜也昔夕古字通穀梁𫝊曰日入至于星出謂之¶
<pb:KR1g0024_WYG_006-4b>¶
　昔崔譔莊子注云昔夕也管子小匡云旦昔從事旦¶
　昔猶旦夕也(列子曰尹氏有老役夫昔昔夣為國君注云昔昔夜夜也)¶
瓠葉云有兎斯首箋云斯白也今俗語斯白之字作鮮¶
　齊魯之間聲近斯有兎白首者兎之小者也正義曰¶
　宣二年左傳曰于思于思服䖍曰白頭皃字雖異葢¶
　亦以思聲近鮮故為白頭也案爾雅釋詁曰鮮善也¶
　釋文云本或作沈旋曰古斯字又說文雨部云¶
<pb:KR1g0024_WYG_006-5a>¶
　从雨鮮聲讀若斯此鮮與斯聲近之證(旋沈約子)¶
漸漸之石云山川悠逺惟其勞矣箋云山川者荆舒之¶
　國所處也其道里長逺邦域又勞勞廣濶言不可卒¶
　服正義云廣闊遼遼之字當從遼逺之遼而作勞字¶
　者以古之字少多相假借詩又口之詠歌不專以竹¶
　帛相授音既相近故遂用之此字義自得通故不言¶
　當作遼也案昭七年左傳云𨽻臣僚服䖍解誼曰僚¶
　勞也共勞事也尞勞古音同故潦水亦作澇水師古¶
　注上林賦潦音牢勞勞之語見孔氏聘辭僚與遼皆¶
<pb:KR1g0024_WYG_006-5b>¶
　從尞聲知古字通也¶
文王云於昭于天正義曰尚書注云(鄭注尚書)於者嗚聲則¶
　於嗚古今字案說文及義雲章古烏字皆作烏本¶
　嗚呼字古文春秋𫝊皆然於字相似因訛為之¶
大明云俔天之妹𫝊云俔磬也說文曰俔譬論也韓詩¶
　作磬磬譬也𫝊不訓為譬而云磬者葢讀俔為磬也¶
殷商之旅其㑹如林說文引此詩㑹作旝春秋𫝊云旝¶
<pb:KR1g0024_WYG_006-6a>¶
　動而鼓杜元凱以旝為旃故馬融廣成頌曰旃旝森¶
　其如林¶
檀車煌煌駟騵彭彭箋云兵車鮮明馬又彊則睱且整¶
　小疋出車云旂旐央央𫝊云央央鮮明也棟案漢有¶
　鮮明騎見魯峻石壁殘畫又朱浮墓石壁人物有鮮¶
　明隊(皆見隸續)司馬彪輿服志云若㑹耕祠主縣假給辟¶
　車鮮明卒史記禇少孫撰任安𫝊云小吏上書言任¶
　安受太子節發兵言幸與我其鮮好者索隠云鮮音¶
　仙謂太子請其鮮好之兵甲也漢書辛慶忌𫝊云慶¶
<pb:KR1g0024_WYG_006-6b>¶
　忌惟好輿馬號為鮮明此與皇矣箋以畔援為跋扈¶
　(畔援亦作畔渙叙傳云項氏畔渙注云猶言䟦扈)皆當時之語(跋扈將軍見漢人所撰梁)¶
　(冀别傳范氏作漢史採入傳中)¶
㑹朝清明𫝊云㑹甲也甲朝者一朝也古皆以甲為一¶
　如第為甲第觀為甲觀令為甲令夜為甲夜書曰壹¶
　戎殷言役不再籍也戰國策張儀曰昔者紂為天子¶
　帥天下將甲百萬以與周武為難武王將素甲三千¶
<pb:KR1g0024_WYG_006-7a>¶
　領戰一日破紂之國禽其身據其地髙誘曰一日甲¶
　子之日也大公望為號到牧野便尅紂故曰一日毛¶
　公以意說詩故訓㑹朝為甲朝又云不崇朝而天下¶
　清明不崇朝者不終朝也後人泥于訓詁或訓為甲¶
　子之朝或訓為甲兵之甲皆非毛公之意¶
古公亶父古公者故公也說文云古故也穀梁𫝊云踰¶
　年不即位是有故公也猶言先王先公穆天子𫝊云¶
　大王亶父¶
周原膴膴此名國之始也汲郡古文云武乙元年邠遷¶
<pb:KR1g0024_WYG_006-7b>¶
　于岐周三年命周公亶父髙誘吕覽注云岐山在右¶
　扶風美陽之北其下有周地周家因之以為天下號¶
　也¶
乃慰乃止𫝊云慰安案方言云慰居也江淮青徐之間¶
　曰慰是慰與止同義¶
皇矣云其菑其翳𫝊云木立死曰菑李廵爾疋注云以¶
　當死害生曰菑棟案菑者側立之象木死不卧以根¶
<pb:KR1g0024_WYG_006-8a>¶
　著于地故謂之菑鄭氏周禮注云泰山平原所樹立¶
　物為菑聲如胾博立梟棊亦為菑菑猶事也¶
患夷載路毛讀患為串鄭如本字釋之正義云患夷者¶
　患中國之夷棟案董仲舒云書文止于一者謂之忠¶
　持二忠者謂之患混夷之人荒忽無常故謂之患夷¶
　患夷載路鴟鴞革響矣一說說文無串字古患字¶
　作乃古貫字晉姜鼎云令俾通楊南仲訓為毋¶
　與貫同棟案明堂位云崇鼎貫鼎大璜封父龜鄭氏¶
　云崇貫封父皆國名貫之與昆同物同音故緜詩謂¶
<pb:KR1g0024_WYG_006-8b>¶
　之混皇矣詩謂之串尚書大𫝊云文王受命四年伐¶
　犬夷六年伐崇鄭注云犬夷混夷也皇矣伐崇之詩¶
　時混夷已平故云載路崇鼎貫鼎皆伐二國時所得¶
　之寳故與封父同稱則串夷之為貫無疑矣¶
度其鮮原居岐之陽周書和寤曰王乃出圖商至于鮮¶
　原孔晁曰近岐周之地汲郡古文曰帝辛五十二年秋¶
　周師次於鮮原則鮮原乃商周之境鄭訓為善非也¶
<pb:KR1g0024_WYG_006-9a>¶
　正義及蘇氏皆誤以為程邑王氏地理攷亦未及引¶
　葢博物之難如此¶
與爾臨衝𫝊云臨臨車也衝衝車也案文當云隆隆車¶
　也隆髙也巢車之類鹽鐡論云衝隆不足為强髙城¶
　不足為固韓詩作隆衝後漢殤帝諱隆改隆為臨漢¶
　有隆慮縣東京為臨慮避諱也(臨慮屬河内郡亦作林髙誘注淮南仍作)¶
　(臨)隆之字曰盛故伏隆為伏盛(見東觀漢記)孔頴達以為¶
　臨者臨下之名失之左氏定八年𫝊云主人焚衝注¶
　云衝戰車釋文云說文作䡴䧟陳車也衝車隆髙故¶
<pb:KR1g0024_WYG_006-9b>¶
　可焚¶
下武云昭茲来許𫝊云許進訓許為進未詳所出案後¶
　漢志載東觀漢記引詩云昭茲来御蔡邕獨㫁云御¶
　者進也與𫝊合疑𫝊寫之誤¶
行葦忠厚也周家忠厚仁及草木棟案漢儒皆以行葦¶
　為公劉之詩班叔皮北征賦曰慕公劉之遺徳及行¶
　葦之不傷冦榮曰公劉敦行葦世稱其仁王符曰詩¶
<pb:KR1g0024_WYG_006-10a>¶
　云敦彼行葦牛羊勿踐履方苞方體惟葉握握公劉¶
　厚徳恩及草木牛羊六畜且猶感徳趙長君曰公劉¶
　慈仁行不履生草運車以避葭葦長君从杜撫受學¶
　義當見韓詩也¶
既醉云永錫爾類𫝊云類善也王逸曰類法也案荀卿¶
　子禮論曰禮有三本天地者生之本也先祖者類之¶
　本也注云類種襄廿二年𫝊云子展廢良而立太叔¶
　曰請舍子明之類良子明子是類為子吕覽權勲篇¶
　云齊王謂觸子必剗若類又云若殘豎子之類皆謂¶
<pb:KR1g0024_WYG_006-10b>¶
　類為子周語叔向曰類也者不忝前哲之謂也韋昭¶
　云言能以孝道施於族類故不辱前哲之人後漢書¶
　劉平𫝊云平抱弟仲女云仲不可以絶類郅惲𫝊鄭¶
　敬云今幸得全軀樹類注云樹類謂有子嗣故鄭箋¶
　改𫝊以為族類是也¶
假樂云民之攸塈𫝊云塈息也正義曰釋詁云呬息也某¶
　氏曰詩云民之攸塈郭璞曰今東齊呼息為呬則塈¶
<pb:KR1g0024_WYG_006-11a>¶
　與呬古今字也棟案說文塈仰涂也非休息之謂又¶
　說文口部引詩云犬夷呬矣東夷謂息為呬正義以¶
　塈與呬為古今字未知何據釋詁云休呬息也(爾雅)¶
　(釋文云本或作愒)玉篇云□息也今為憩與塈字相似毛¶
　公𫝊詩多據爾雅說文無憇字則釋詁字當依玉¶
　篇作故某氏于此下引詩云民之攸塈大疋民勞¶
　云汔可小愒𫝊云愒息甘棠詩云召伯所釋文云¶
　本又作掲揚雄賦云度三巒兮偈棠梨師古曰偈¶
　讀曰說文心部云愒息也从心曷聲徐&KR0599;曰今别¶
<pb:KR1g0024_WYG_006-11b>¶
　作憇非是然則甘棠詩字當作愒假樂詩塈字當¶
　作(泂酌詩同又谷風詩伊余来塈皆从土既或古字假借以塈為)¶
公劉𫝊云巘小山别於大山也劉熈釋名曰小山别大¶
　山曰甗音彦甗甑也甑一孔甗形孤出處似之也爾¶
　雅云小山别大山鮮與毛𫝊異毛於皇矣𫝊仍用爾¶
　疋此傳或别有所據¶
汔可小康箋云汔幾也釋詁曰&KR2079;汔也&KR2079;古幾字見碧¶
<pb:KR1g0024_WYG_006-12a>¶
　落文汗簡云¶
板詩云天之方難無然憲憲𫝊云憲憲猶欣欣也棟案¶
　欣讀為軒古憲獻二字皆有軒音樂記曰武坐致右¶
　憲左鄭注云憲讀為軒劉熈孟子注(文選注引)曰獻猶軒¶
　軒在物上之稱也左𫝊掀公出於淖徐邈云掀許言¶
　反是古音欣與軒同鄭注内則云軒讀為憲二字又¶
　反復相訓(吳時姚信有昕天論云昕讀為軒見月令正義說文昕讀若希與此異)¶
天之牖民如壎如箎𫝊云牖道也箋云王者道民以禮¶
　義則民和合而從之如此說文曰牖譚長以為甫上¶
<pb:KR1g0024_WYG_006-12b>¶
　日也非户也棟案甫上日从昏而明道民以禮義猶¶
　昬而照之以天光也(尚書大傳云文王有四隣以免乎牖里之害又商傳云太公與)¶
　(三子見文王於羑里羑本古文誘字正義云牖與誘古今字韓詩外傳牖作誘)¶
抑詩云用逷蠻方箋云逷當作剔剔治也泮水詩云狄¶
　彼東南箋云狄當作剔韓詩作鬄云除也士喪禮云¶
　四鬄去蹄注云今文鬄為剔棟案逷古文逖(見說文)¶
　義雲章又作悐訓為剔左氏僖廿八年𫝊云糾逖王¶
<pb:KR1g0024_WYG_006-13a>¶
　慝漢都鄉正街弹碑云糾剔王逖訓逺見爾雅或¶
　从狄省文也¶
桑柔云靡所止疑𫝊云疑定也正義云疑音凝棟案鄉¶
　飲酒禮云賔西階上疑立注云疑讀為仡然从於趙¶
　盾之仡疑然立自定之皃音魚乙反正義音凝非也¶
孔棘我圉箋云圉當為御棟案漢書强禦字皆作强圉¶
　又管子書多以圉為禦¶
雲漢云耗斁下土箋云斁敗也棟案斁當作殬汗簡云¶
　古文尚書斁作殬故春秋繁露引此詩云耗射下土¶
<pb:KR1g0024_WYG_006-13b>¶
　射與斁通斁本訓厭毛詩古文作殬鄭隨文釋之故¶
　訓為敗¶
崧髙云徃近王舅𫝊云近已也箋云近辭也聲如彼記¶
　之子之記毛居正六經正誤云近說文作从丌从¶
　辵丌音基辵音綽今作䢋音記字訛作近不敢改也¶
　說文云䢋者古之遒人以木鐸記詩言从辵从丌丌¶
　亦聲讀與記同玉篇云䢋今作記今釋文唐石經皆¶
<pb:KR1g0024_WYG_006-14a>¶
　作近此𫝊寫之誤(鄭讀如彼記之記者王風揚之水云彼其之子箋云其或作記或作)¶
　(已讀聲相似故毛訓為已鄭讀為記)¶
蒸民云古訓是式𫝊云古故訓道箋云故訓先王之遺¶
　典也說文引詩作詁訓(言部)云訓故言也張揖雜字云¶
　詁者古今之異語也訓者謂字有意義也郭氏爾¶
　雅有釋詁釋訓樊孫等爾雅皆為釋故(見詩釋文)釋訓萟¶
　文志詩有魯故韓故齊后氏故孫氏故毛詩故訓𫝊¶
　(唐石經及正義皆作詁訓釋文作故訓正義云定本作故)書有大小夏侯解故皆¶
　所謂故訓先王之遺典也小顔曰故者通其指義孔¶
<pb:KR1g0024_WYG_006-14b>¶
　頴達以為古訓者故舊之道故為先王之遺典何其¶
　謬與周書大開武曰淫文破典典不式教民乃不類¶
　荀卿子引傳曰博聞彊志不合王制君子賤之皆謂¶
　不式古訓者也(正義首卷詁訓傳下亦引是詩以為證與此疏異者顧君寕人所謂諸儒)¶
　(義疏不出一人之手是也)¶
江漢云匪疚匪棘箋云棘急正義云棘急釋言文彼棘¶
　作械(當作悈)音義同案釋言云悈褊急也注云皆急狹¶
<pb:KR1g0024_WYG_006-15a>¶
　鹽鐡論引詩云獫允孔熾我是用戒戒即悈也毛詩¶
　戒作棘是棘與戒古字通¶
瞻卬云蟊賊蟊疾釋文蟊作蛑云本又作蟊棟案蟊本¶
　作从蟲不从䖵(昆)古文作蛑从虫从牟釋文是¶
　也¶
清廟釋文云廟本又作庿古今字也棟案士冠禮廟字¶
　亦作庿說文云庿古文廟¶
周公既成洛邑朝諸侯釋文洛作雒云本亦作洛字從¶
　水後漢都洛陽以火徳為水尅火故改為各傍佳棟¶
<pb:KR1g0024_WYG_006-15b>¶
　案陸氏此說見魚豢典略然案宋育集字以□為雒¶
　則古本有此字非始於後漢也¶
維天之命於穆不已正義曰譜云子思論詩於穆不已¶
　孟仲子曰於穆不似棟案說文以字從反已漢書皆¶
　作㠯與同檀弓注云以已字以與已字本同又與¶
　似相通易明夷曰文王以之箕子以之鄭氏本以皆¶
　作似斯干詩云似續妣祖箋云似讀如己午之已正¶
<pb:KR1g0024_WYG_006-16a>¶
　義曰直讀為已不云字異則古者似已字同於穆不¶
　已師徒異讀是字同之驗也(譜云孟仲子子思弟子)¶
假以溢我說文引云誐以溢我誐嘉善也廣韻引云誐¶
　以謐我左傳又云何以恤我(襄廿七年)毛𫝊云假嘉溢慎¶
　案誐與何音相近故訛為何溢與謐字相類謐又與¶
　恤通皆訓為慎古文虞書云惟刑之恤哉伏生尚書¶
　恤作謐此其證也¶
貽我来牟漢書劉向𫝊引作釐麰云釐麰麥也始自天¶
　降說文云来周所受瑞麥天所来也故為行来之来¶
<pb:KR1g0024_WYG_006-16b>¶
　棟案郭㬎卿字指(後漢中庶子)釐字从徐仙民讀與来¶
　同¶
載芟云有略其㭒(俗作耜)𫝊云略利也釋文云字書作㗉¶
　棟案㗉本籀文鍔字故釋詁云㗉利也相有鋒鍔乃¶
　能熾甾其田畆略無訓利之文當从字書作㗉唐石¶
　經亦作畧非¶
萬億及秭廣韻云秭千億也風俗通云千生萬萬生億¶
<pb:KR1g0024_WYG_006-17a>¶
　億生兆兆生京京生秭秭生垓垓生壤壤生溝溝生¶
　澗澗生正正生載載地不能載也¶
良耜云以開百室周書作雒曰都鄙不過百室以便野¶
　事都鄙謂采地井田六鄉則一族六遂則一鄼皆百¶
　室也周禮百室之制都鄙與鄉遂同也¶
酌告成大武也案儀禮漢書作勺(禮樂志獲赤脽歌云勺椒漿靈已醉是勺)¶
　(與酌同)左傳作汋周禮士師云八成一曰邦汋先鄭¶
　云汋讀如酌酒尊中之酌陸氏詩釋文云酌亦作汋¶
　正義云古今字¶
<pb:KR1g0024_WYG_006-17b>¶
保有厥士棟案士古文土見周牧敦史記云有邦有士¶
　告汝祥刑今尚書吕刑士作土吕覽任地云后稷曰¶
　子能使吾士靖而甽浴士乎髙誘曰士當作土¶
泮水云薄采其茆𫝊云茆鳬葵也周禮醢人有茆菹¶
　鄭大夫讀茆為茅杜子春讀茆為卯說文引詩云言¶
　采其茆徐仙民音栁與說文合案汗簡云古文尚書¶
　以茆為縮左傳縮酒說文引作莤莤與茆同與鄭大¶
<pb:KR1g0024_WYG_006-18a>¶
　夫說合不得訓為鳬葵矣茆本从丣不从卯周禮茆¶
　菹北人皆音栁非也(律歴志云冒茆於卯)¶
閟宫曰后稷之孫實維大王居岐之陽實始翦商𫝊云¶
　翦齊也箋云翦斷也(鄭注周禮翦氏云翦斷滅之言也詩云實始翦商)棟案毛鄭¶
　二說皆非也爾疋釋詁曰翦勤也周自后稷受封以¶
　来世有爵土自不窋失官社稷㡬不血食至於大王¶
　初遭獯鬻之難自豳遷岐始能光復祖宗修朝貢之¶
　職勤勞王事至於文王三分有二尚合六州之衆奉¶
　勤于商(見周書程典篇)武王初循服事之誠末年然後受命¶
<pb:KR1g0024_WYG_006-18b>¶
　皆所謂纉大王之緒也(楊慎據說文引詩作戩商解云福也以為大王始受褔於)¶
　(商而大其國案說文弋部云戩滅也宋本亦然說與鄭氏合無訓戩為褔之文惟爾疋及天保傳云戩福)¶
　(也然實始褔商其說大鑿恐未然也)¶
戎狄是膺荆舒是懲史記建元以来侯者年表云戎狄¶
　是應荆荼是徴裴駰注毛𫝊云應當也鄭元云徴艾¶
　爾雅云應當也故𫝊从之說文云膺受也又訓受與¶
　𫝊異今作膺者葢沿孟子之誤孟子多俗字當以史¶
<pb:KR1g0024_WYG_006-19a>¶
　記所引為正¶
商頌𤣥鳥云奄有九有𫝊云九有九州韓詩作九域訓¶
　與毛𫝊同棟案域當作或說文曰或邦也从口从戈¶
　以守一一地也古或字作有有字作又亦作或(詳尚書攷)¶
　商書云九有以亾又云以有九有之師皆九州也(上云)¶
　(正域彼四方傳云域有也案域亦當作或)¶
武王載斾史記湯曰吾甚武號曰武王斾說文引作坺¶
　治也荀子引作𤼵坺與𤼵通(公叔文子名拔或作𤼵見檀弓注)與下¶
　恊韻(周禮大司馬中夏教茇舍鄭注云茇讀如莱沛之沛沛與斾皆音浦貝及與茇舍音通是斾亦)¶
<pb:KR1g0024_WYG_006-19b>¶
　(讀為沷古音通也)¶
周頌絲衣鼐鼎及鼒釋文云鼒音茲徐音災郭音才說¶
　文曰鼒从鼎才聲郭音是也史記音義引此詩鼒作¶
　哉云哉音資案哉與才通張平子碑云徃才女諧邢¶
　昺曰哉古文作才鼒省文作才音資失之¶
惠棟曰王伯厚謂鄭康成先通韓詩故注三禮與箋詩¶
　異案鄭志荅炅模云為記注時就盧君先師亦然後¶
<pb:KR1g0024_WYG_006-20a>¶
　乃得毛公傳記古書義又且然記注已行不復改之¶
　盧君謂盧子幹也先師謂張恭祖也續漢書盧植與¶
　鄭𤣥俱事馬融同門相友𤣥本𫝊云𤣥又從東郡張¶
　恭祖受韓詩故記注多依韓說六萟論云注詩宗毛¶
　為主毛義若隠畧則更表明如有不同即下已意案¶
　鄭箋宗毛然亦間有從韓魯說者如唐風素衣朱襮¶
　以繡黼為綃黼十月之交為厲王時皇矣侵阮徂共¶
　為三國名皆从魯詩衡門可以樂飢以樂為&KR1276;十月¶
　之交抑此皇父抑讀為意思齊古之人無斁斁作擇¶
<pb:KR1g0024_WYG_006-20b>¶
　泮水狄彼東南狄作鬄皆韓詩說也(鄭漁仲以素衣朱綃為齊詩未)¶
　(詳)¶
鄭漁仲云漢氏文字未有引詩序者惟魏黄初四年有¶
　曹共公逺君子近小人之語葢詩序至是而始行棟¶
　案左傳襄二十九年季札見歌秦曰美哉此之謂夏¶
　聲服䖍解誼云秦仲始有車馬禮樂之好侍御之臣¶
　戎車四牡田守之事與諸夏同風故曰夏聲(詩正義引之)¶
<pb:KR1g0024_WYG_006-21a>¶
　又蔡邕獨斷載周頌三十一章盡録詩序自清廟至¶
　般詩一字不異何得云至黃初時始行于世耶漁仲¶
　又謂詩序作于衛敬仲亦臆說¶
毛公傳詩世謂趙人毛萇撰而不知為大毛公也薛君¶
　為韓詩章句世謂淮陽薛漢撰而不知為薛夫子¶
　也大毛公名亨魯人著故訓𫝊見詩譜及初學記薛¶
　夫子名方回字夫子廣徳曽孫漢之父也見唐書宰¶
　相世系表¶
　九經古義卷六¶
<pb:KR1g0024_WYG_006-21b>¶
