# -*- mode: mandoku-view -*-
#+TITLE: 九經古義
#+DATE: 2018-03-28 13:09:38.243247
#+PROPERTY: ID KR1g0024
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1g0024_WYG_000-1a>¶
欽定四庫全書　　　　經部七¶
　九經古義目録　　　　　五經縂義類¶
卷一¶
¶
¶
周易古義¶
¶
¶
卷二¶
¶
¶
周易古義¶
¶
¶
卷三¶
¶
¶
尚書古義¶
¶
<pb:KR1g0024_WYG_000-1b>¶
卷四¶
¶
¶
尚書古義¶
¶
¶
卷五¶
¶
¶
毛詩古義¶
¶
¶
卷六¶
¶
¶
毛詩古義¶
¶
¶
卷七¶
¶
¶
周禮古義¶
¶
<pb:KR1g0024_WYG_000-2a>¶
¶
卷八¶
¶
¶
周禮古義¶
¶
¶
卷九¶
¶
¶
儀禮古義¶
¶
¶
卷十¶
¶
¶
儀禮古義¶
¶
¶
卷十一¶
¶
¶
禮記古義¶
¶
<pb:KR1g0024_WYG_000-2b>¶
卷十二¶
¶
¶
禮記古義¶
¶
¶
卷十三¶
¶
¶
公羊古義¶
¶
¶
卷十四¶
¶
¶
公羊古義¶
¶
¶
卷十五¶
¶
¶
穀梁古義¶
¶
<pb:KR1g0024_WYG_000-3a>¶
¶
卷十六¶
¶
¶
論語古義¶
¶
　　　　(臣)等謹案九經古義十六卷¶
¶
國朝惠棟撰棟有周易述諸書皆别著録是編¶
¶
　　　　所解凡周易尚書毛詩周禮儀禮禮記左傳¶
　　　　公羊穀梁論語十經其左傳六卷後更名曰¶
　　　　補注刋板别行故惟存其九曰古義者漢儒¶
　　　　専門訓詁之學得以考見於今者也古者漆¶
<pb:KR1g0024_WYG_000-3b>¶
　　　　書竹簡冩為艱師弟相多由口授往往¶
　　　　同音異字輾轉多岐又六體孶生形聲漸備¶
　　　　毫釐辨别後世乃詳古人字數無多毎相假¶
　　　　借沿流承襲遂開通用一門談經者不究其¶
　　　　源往往以近代之形聲究古書之義訓穿鑿¶
　　　　附㑹多起於斯故士生唐宋以後而操管摛¶
　　　　文動作竒字則不免於生今反古至於讀古¶
　　　　人之書先當通古人之字庶明其文句而義¶
<pb:KR1g0024_WYG_000-4a>¶
　　　　理可以漸求棟作是書皆蒐採舊文互相㕘¶
　　　　証其中愛博嗜竒不能割愛者如易之需卦¶
　　　　據歸藏作溽於象飲食之義誠符於爻詞¶
　　　　需泥需沙則義不相協書之曰若稽古用鄭¶
　　　　康成之義實則訓古為天經典更無佐證儀¶
　　　　禮士昏禮之皇舅某子申註疏張子李子之¶
　　　　義駁顧炎武之説實則春秋所謂男女辨¶
　　　　姓乃指婚姻不指稱號禮記檀弓之子夏喪¶
<pb:KR1g0024_WYG_000-4b>¶
　　　　明漢冀州從事郭君碑作喪名實係假借之¶
　　　　字乃引爾雅目上為名謂名為目珠不思目¶
　　　　珠不在眉目之間公羊隠十一年蔡邕石¶
　　　　經以殺為試引白虎通証之已屬附㑹又引¶
　　　　荀子議兵篇威厲而不試刑措而不用句為¶
　　　　証實則此試字又别一意蔡邕所書義不縁¶
　　　　此成二年是土齊也自以何休註文為正¶
　　　　解而引周禮司馬法解土為杜實則盡東其¶
<pb:KR1g0024_WYG_000-5a>¶
　　　　畆原非杜塞鄰國之父通論語之詠而歸據¶
　　　　鄭康成王充之説以歸為饋實則風雩無饋¶
　　　　祭之理如斯之類皆不免曲狥古人失之拘¶
　　　　執又如據周禮牛人謂任噐字出於經文不¶
　　　　出子史駁宋祁筆記之誤則體同説部與經¶
　　　　訓無闗引荀子墨子証學記之撞鍾引荀子¶
　　　　証秦穆公之能變引墨子証許止不嘗藥引¶
　　　　楊方五經鈎沉証論語生知亦皆牽引旁文¶
<pb:KR1g0024_WYG_000-5b>¶
　　　　無闗訓詁未免為例不純然自此數條以外¶
　　　　大抵元元本本精核者多較王應麟詩攷鄭¶
　　　　氏易註諸書有其過之無不及也乾隆四十¶
　　　　四年二月恭校上¶
　　　　　　　總纂官(臣)紀昀(臣)陸錫熊(臣)孫士毅¶
　　　　　　　總　校　官　(臣)　陸　費　墀¶
<pb:KR1g0024_WYG_000-6a>¶
九經古義原序¶
漢人通經有家法故有五經師訓詁之學皆師所口授¶
其後乃著竹帛所以漢經師之説立於學官與經並行¶
五經出於屋壁多古字古言非經師不能辨經之義存¶
乎訓識字審音乃知其義是故古訓不可改也經師不¶
可廢也余家四世傳經咸通古義守専室呻稿簡日有¶
省也月有得也嵗有記也顧念諸兒尚幼日乆失其讀¶
有不殖將落之憂因述家學作九經古義一書吾子孫¶
<pb:KR1g0024_WYG_000-6b>¶
其世傳之母墮名家韻也松厓惠棟識¶
